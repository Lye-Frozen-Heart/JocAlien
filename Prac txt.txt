
COMPETÈNCIES TRANSVERSALS
Les competències professionals, personals i socials que es desenvoluparan amb la realització d’aquest
projecte es llisten a continuació:
a) Desenvolupa programes aplicant característiques avançades dels llenguatges orientats a
objectes i de l’entorn de programació
b)Gestiona els errors en els programes, utilitzant el control d’excepcions facilitat pel llenguatge.
c) Gestionar entorns de desenvolupament adaptant-ne la configuració en cada cas per
permetre el desenvolupament i el desplegament d’aplicacions.
d) Crear tutorials, manuals d’usuari, d’instal·lació, de configuració i d’administració, emprant
eines específiques.
e) Establir vies eficaces de relació professional i de comunicació amb els seus superiors,
companys i subordinats, respectant l’autonomia i les competències de les diferents persones.
f) Liderar situacions col·lectives que es puguin produir, fent de mediador en conflictes
personals i laborals, contribuint a l’establiment d’un ambient de treball agradable, actuant en tot
moment de forma respectuosa i tolerant.
g) Mantenir l’esperit d’innovació i actualització en l’àmbit del seu treball per adaptar-se als
canvis tecnològics i organitzatius del seu entorn professional.
h) Participar de manera activa en la vida econòmica, social i cultural, amb una actitud crítica
i responsable.


DESCRIPCIÓ DEL PROJECTE (Objectius, repte i producte final)
Per posar en pràctica la orientació a objectes i les seves principals característiques, farem una
aventura de text o aventura conversacional.
Una aventura conversacional és un joc d'aventura en el
qual la descripció de la situació en la qual es troba el
jugador prové principalment d'un text. Al mateix temps, el
jugador ha de teclejar l'acció a realitzar. El joc interpreta
l'entrada de text d'una manera més o menys natural d'acció
i subjecte on realitzem l'acció, la qual cosa provoca una
nova situació i així successivament. De vegades existeixen
gràfics en aquests jocs, però nosaltres de moment no en
farem.

El joc succeirà en diferents cambres o habitacions o part d'un mapa. Al jugador li preguntarem quina
acció vol fer cada vegada. Aquestes poden ser canviar d'habitació, fer alguna cosa amb algun
element o persona d'on es troba o utilitzar alguna cosa que té en el seu inventari.
Per concretar-ho una mica fixarem un mínims que la nostra aventura ha de tenir. Recordeu que són
uns mínims. Podeu fer-la més gran:

• El joc ha de tenir 10 zones diferents amb la seva descripció que apareix a l’entrar a la
zona.
• No totes les zones han de tenir les mateixes sortides. Algunes poden tenir 1 sol
punt d'entrada i altres més d'un.
• A cada zona s'ha de poder fer almenys 2 accions a part de poder canviar de zona.
• Tindrem un inventari. Podrem agafar coses de les zones i deixar-les a altres zones.
• El joc ha d'entendre els següents texts:
◦ ANAR ENCENDRE USAR
◦ DEIXAR APAGAR PARLAR
◦ AGAFAR OBRIR TANCAR
• El joc ha de tenir un mínim de 6 objectes que es puguin agafar cap a l'inventari,
que es puguin deixar en una zona i que algun d'ell es pugui fer servir en alguna zona,
per exemple, una clau en una porta.
• Es podrà parlar amb 1 personatge. No ha de tenir intel·ligència, només reaccionar a
certes frases o paraules. Aquest personatge pot bloquejar una sortida, o que ens doni
algun objecte.
• Cal que el joc tingui final i permeti fer una altra partida.



AquÍ teniu una possible història
Any 2120 D.C.
La nau PiaXXII explora l’espai inhòspit en direcció al planeta SUMMEM on es creu que hi poden haver les
condicions idònies per arrelar una nova vida, que ja no és possible dur a terme en el planeta Pia.
Després d’un llarg període d’hivernació provocada pel llarg viatge al planeta SUMMEM, el cap de la tripulació
de la PiaXXII es desperta del son induït. L’ordinador de la nau iHall ha detectat una anomalia en el sistema i
necessita de la intervenció del cap de la tripulació per resoldre’l.
- Que tal ha dormit capità Bond?. Em sap greu destorbar-lo però he detectat una anomalia a la nau.
Sembla ser que se’ns gira feina.
- Coi de ferralla “intel·ligent”! – En Bond està altament irritat ja que el somni no podia ser d’allò més
excitant i realista... - espero que hagi estat indispensable haver-me destorbat el són!. Sinó preparat
per que et programi unes quantes sessions de Treball cooperatiu amb un pedagog inspirat....
- Li garanteixo Capità Bond que no és una falsa alarma, no m’arriscaria a patir un càstig similar...
- Està bé iHall – murmurà el capità ja més despert i calmat – donem l’informe de la situació i anem
per feina!, que vull tornar a agafar el son.
iHall procedeix a explicar detalladament la situació al capità.... Resulta que hem xocat amb un petit aeròlit que
ha provocat petits danys al sistema de propulsió de la nau que requereixen de la intervenció humana.
La Nau respon al següent planell.
Des dels dormitoris cal arribar a la zona de motors i propulsió. Les diferents zones estan unides per portes
automàtiques que cal obrir amb la tarja personal de cada un dels tripulants però en Bond no recorda on l’ha
deixat. Sense la tarja, depèn al 100% de la comunicació amb iHall perquè li vagi obrin les portes entre zones.
Darrerament però iHall està un pel transposat i en moltes ocasions no fa cas a en Bond i el posa a prova
donant-li pistes o indicacions falses. Potser pot intentar agafar alguna de les targes dels companys o intentar
buscar-la per la nau.
Per aconseguir reparar els motors, cal posar-se el vestit d’astronauta que està al vestuari. Sense ell no es
podria sobreviure a l’exterior de la nau. Compte però que, revivint la famosa saga d’en Ridley Scott, tenim un
Alien donant voltes per la nau. Se’l coneix amb el nom de “Gonzalin”, i s’ha colat a la Nau per intentar sabotejar
la missió. En “Gonzalin” només té un punt dèbil, li agraden els dònuts!. Per tant, si ens trobem amb ell, potser
serà l’única manera de poder-lo distreure perquè ens deixi tranquils. Necessitarem una eina especial per poder
reparar els motors. L’eina està al taller de la nau.
Un cop arreglem els propulsors del motor, haurem de córrer cap a la zona de la sala de comandaments per
posar novament en marxa els motors.
Podrà en Bond amb en “Gonzalin”?. Podrà reparar els motors i aconseguir prosseguir la seva missió el Pia
XXII cap a SUMMEM?.


Elements del joc:

Eina del taller: L’eina està en el taller però està a les fosques per un fallo de llum i no la podem trobar si no
disposem de la llanterna que només la iHall sap on és. Caldrà preguntar-li a ell de cara a que ens digui on
para. En cada partida està en llocs diferents.
L’eina es pot fer servir amb:
- Propulsors: repararem el motor de la nau.
- “Gonzalin”: Si intentem atacar a en “Gonzalin” amb l’eina, se’ns colarà directament per la gola i al
cap de 7 moviments o instruccions, morirem perquè un nou “Gonzalin” petit sortirà des del nostre
estómac.

Llanterna: La llanterna no sabem inicialment on es troba. Només iHall sap on està situada. En cada partida
està en llocs diferents de la nau. Per poder trobar-la cal que preguntem a iHall que en un 50% de probabilitat
ens dirà on està de forma correcta. En l’altra 50% ens dirà una bestiesa.
La llanterna la podem fer servir:
- En qualsevol lloc de la nau: La podem encendre en qualsevol lloc. Serà imprescindible tenir-la per
poder agafar l’eina que ens permetrà reparar els motors.

Vestit espacial: Situat als vestuaris. Simplement ens el podrem posar o treure i poca cosa més.

Tarja identificadora: Situada en alguna part de l’oficina principal de la nau. No està a simple vista.
Segurament està dins d’algun calaix d’algun escriptori de la sala. Per tant, caldrà obrir el calaix abans de
poder agafar la tarja.
Es pot fer servir:
- Portes: Si disposem de la tarja, automàticament ens permetrà obrir la porta. En cas contrari no
podrem obrir-la i caldrà que ho demanem a iHall.

Tarja identificadora Companys: Podem agafar la tarja identificadora d’un company però les porten posades
i cal primer poder-los despertar. Si els despertem, el company anirà voltant per la nau lliurement i si el troba
en “Gonzalin”, finalitzarà la partida. També pot passar que el company vagi a la cuina i, si troba els dònuts,
se’ls menjarà i no podrem fer-los servir per despistar a en “Gonzalin”. El company es mourà de forma
aleatòria entre sales però el seu moviment serà d’una sala per tirada i només pot anar a les sales que estan
al costat de la que es trobi en aquell moment.
Es pot fer servir:
- Portes: iHall detectarà que no es la nostra tarja i ens obrirà la porta però ens recordarà que no es la
nostra tarja i ens farà la vida impossible.

Dònuts: Estan a la cuina de la nau i seran imprescindibles per poder despistar a en “Gonzalin” en. Tal i
com hem dit, si els troba el company, se’ls menjarà.
Els podem fer servir:
- “Gonzalin”: El despista i el manté entretingut durant la resta de la partida.
“Gonzalin”: l’Alien passeja lliurament per la nau. Cada dos moviments d’en Bond, en “Gonzalin” es bellugarà.
Per tant cal anar amb compte de no trobar-nos-el per la nau. Podem preguntar a iHall per que ens digui a on
es troba en cada moment.


Esquema bàsic de joc:
Us faig una petita descripció del ordre en el que han de passar les coses dins del programa per
què us serveixi com a guia a l'hora d'ordenar idees:
1. En funció de la zona on siguem, mostrem la descripció de la zona. Si hi ha objectes
utilitzables, els mostrem també.
2. Esperem un ordre del jugador.
3. Avaluem l'ordre.
4. Si l'ordre es un canvi de zona, el fem, acabem i tornem al punt 1.
5. Si l'ordre no és un canvi de zona i es vàlid, coherent i es pot fer en la zona on estem,
fem l'acció e informem al jugador de les noves conseqüències del seu acte. (Exemple:
'La porta s’ha obert') i tornem al punt 2
6. Si l'ordre no es pot fer en aquesta zona, li diem que no ho pot fer i tornem al punt 2.
7. Si l'ordre no es pot fer perquè no te sentit, li diem que no ho pot fer i tornem al punt 2.
8. Mentre no es donin les condicions de final de joc (Exemple: 'Arreglar els
propulsors i tornar a la sala de comandament') tornem al pas 2.
